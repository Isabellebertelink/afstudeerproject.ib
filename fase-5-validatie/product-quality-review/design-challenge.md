# Design Challenge

Om het uiteindelijke ontwerp te valideren is er gekeken of deze aansluit bij de Design Challenge. De challenge die in het project is aangehouden is:

###  **Hoe kan een platform van Healthy Fest sportieve vrouwen en mannen tussen de 25 en 55 jaar helpen om het hele jaar betrokken te zijn met Healthy Fest door de eigen content te bundelen op een platform?**

  
Omdat er op de website behoefte was aan een forum, kan ik de nieuwe website van Healthy Fest een **platform** noemen. Een plek waar op een bepaalde manier contact wordt gelegd om informatie te verstrekken, iets waar de doelgroep in dat gebied samen kan komen.   
****  
Het doel van het nieuwe platform is om in te spelen op de doelgroep van Healthy Fest. De behoeftes en de wensen van de doelgroep zijn in de website geïmplementeerd. Om ook nieuwe gebruikers van de website aan te trekken is er niet alleen ingespeeld op de Healthy Fest bezoekers, maar op **sportieve vrouwen en mannen tussen de 25 en 55 jaar**. Ook niet Healthy Fest bezoekers zullen van de website gebruik maken, omdat ze geïnteresseerd zullen zijn in de content van Healthy Fest. Ze komen op de website, doordat Healthy Fest bezoekers de content delen op hun eigen kanalen en ook door middel van reclame op televisie en Social Media. Healthy Fest bezoekers zullen de website vaker gaan gebruiken, omdat er nuttige informatie over de evenementen op staat. Dit geeft geen problemen, aangezien er dan een fan wordt gecreëerd. Het maken van Healthy Fest fans is op dit moment een groter doel dan het verkopen van nog meer tickets, aangezien de ticket verkoop al goed gaat.   
  
Op dit moment staat de **eigen content** van Healthy Fest verspreid over meerdere Social Media, zoals Facebook en Youtube. Tegenstrijdig is wel dat er weinig content op hun eigen website staat, terwijl hier wel de kaartverkoop plaatsvindt. Nog tegenstrijdiger is dat de website veel maandbezoekers heeft, terwijl Social Media dit relatief gezien veel minder heeft. Op het platform wordt de content daarom **gebundeld**, zodat de doelgroep een meer centrale plek heeft om de content te bekijken. De content van de website is nu te vinden in de vorm van het bekijken van video's, artikelen, aftermovies en foto's. Dit geeft de doelgroep van Healthy Fest de mogelijkheid om enthousiast, betrokken en overtuigd te worden over het merk Healthy Fest.  
  
Doordat er is ingespeeld op de wensen en de behoefte van de doelgroep van Healthy Fest, vindt de doelgroep het interessant om gebruik te maken van de website. Een groot voordeel is daarbij het eigen profiel, waar content kan worden opgeslagen, om dit later terug te kunnen kijken. De Healthy Fest bezoekers zien dus hun **eigen content** ook door het jaar heen. Doordat de website steeds nieuwe content aanbiedt en zorgt voor interessante extra's is de doelgroep voor en na het evenement aanwezig op de website. Hierdoor worden Healthy Fest Fans ontstaan en zal de doelgroep het hele jaar betrokken zijn met Healthy Fest.  
  
Uit de bovenstaande uitkomsten kan ik concluderen dat de Design Challenge gehaald is in dit project. Daadwerkelijk een conclusie trekken of het daadwerkelijk gelukt is, is pas mogelijk wanneer er cijfers op bekend worden dat de website bezoeken gestegen zijn, dat de content goed bekeken wordt en dat de bezoekers optimaal gebruik maken van de mogelijkheden op de website. Dan zijn de Healthy Fest Fans geboren en zijn ze dus het hele jaar betrokken.



