# Reflectie

**Zo blij als een kind**  


> _"Hard werken waar we niets om geven noemen we stress. Hard werken waar we van houden noemen we passie"._ - Simon Sinek

  
Zo begon ik mijn afstudeerproject afgelopen september. Ik wilde er meteen voor gaan. Hard werken mÃ©t passie. De zomer voorafgaand aan mijn afstudeerproject kreeg ik een aanbod van mijn stagebedrijf RTL. Of ik daar wilde blijven werken was de vraag. Ik was zo blij als een kind. Vol goede moed ging ik ervoor, drie dagen werken bij RTL en twee dagen afstuderen.   
  
Tijdens de eerste weken van mijn afstudeerproject kwam ik erachter dat het toch best pittig ging worden. Ik kreeg een week aan taken in drie dagen bij RTL en vond niet meteen mijn draai bij mijn afstudeer onderwerp. Vervolgens werkte mijn gezondheid ook niet mee. Ik was te druk en werd bij het minste briesje al snotverkouden.   
  
Eind oktober/november ben ik gewisseld van onderwerp en kon ik mij gaan focussen op Healthy Fest. Toch bestonden mijn dagen voornamelijk uit werk in combinatie met af en toe het afstudeerproject. Ik denk dat het grote probleem ligt bij dat ik het lastig vind om te falen. Bij mijn werk deed ik mijn werkzaamheden voor een ander, namelijk voor mijn baas. Bij mijn afstudeerproject had ik geen baas, maar een begeleider. Ik moest in mijn gedachte meer verantwoording afleggen bij mijn baas van RTL. In de werkelijkheid had ik toen al moeten beseffen dat ik eerst de verantwoording moest afleggen aan mijzelf door af te studeren.

> _"Wie nooit een fout heeft gemaakt, heeft nooit iets verkeerd gedaan"._ - Albert Einstein

Tijdens de groenlicht presentatie in december 2018, heb ik mijn onderzoek gepresenteerd voor mijn eerste en tweede lezer. Helaas bleek dit nog niet voldoende, waardoor ik bij de eerste kans niet mijn afstudeerproject mocht inleveren. Ik ben er meteen tegenin gegaan: want waarom kan ik deze scriptie niet gewoon in een maand schrijven? Dat is toch mijn eigen verantwoordelijkheid? Dit waren mijn gedachtes, die ik uit frustratie er ook heb uitgegooid. Ik was teleurgesteld. Niet in mijn afstudeerbegeleider, maar in mezelf. Ik besloot om te laten zien wat ik kon, om alsnog zo ver te komen dat ik eind januari klaar zou zijn. Dat ik zou kunnen zeggen: "Zie je nou wel, ik kan het wel".  
  
Uiteindelijk ben ik er beter over gaan nadenken en kwam ik erachter dat dat niet de manier zou zijn om mijn afstudeerproject te halen. Waarom? Ik denk een stuk realisatie is komen opspelen; het besef dat ik het ook niet verdiend zou hebben om mijn project in januari al in te leveren.   
  
Mijn afstudeerproject kan gezien worden als een Design Pattern; de Completeness Meter. Hoe verder je in je project komt, hoe meer mijn balk gevuld wordt. Logisch, zou je denken. Maar, in mijn geval doel ik op de procenten inzet die ik heb getoond. Daarbij moet ik er wel bij zeggen dat mijn laadbalk vanaf december al steeg en vanaf januari/februari toch wel snel naar de 100% ging. Midden januari heb ik mijn baan bij RTL stopgezet, om mij volledig te gaan focussen op mijn afstudeerproject.

> _"Als duidelijk wordt dat je jouw doel niet bereikt, verander dan niet je doel; verander je aanpak."_ - Confusius

Als ik ergens voor ga, ga ik er volledig voor. Dit heb ik laten zien in mijn werk voor RTL van september tot begin januari en vervolgens bij mijn afstudeerproject. Op deze manier veranderde de aanpak.  
  
Ik ben tevreden met het uiteindelijke prototype wat ik heb opgeleverd. Tijdens het valideren ben ik erachter gekomen dat het concept goed aansloot op de voorafgaand gestelde eisen, die ontstaan zijn vanuit de onderzoeksfase. Ik ben blij dat ik in dit onderzoek veel heb geleerd over het ontwerpen van schermen, gezien ik dit tijdens mijn studie vaak heb vermeden. Hier is dan ook best veel tijd in gaan zitten. Tijd die wellicht door sommige als kostbaar wordt gezien, maar voor mij een deur heeft doen openen. Dit omdat ik met veel plezier aan deze fase heb gewerkt en er ontzettend veel van hebt geleerd.  
  
Ik heb mij tijdens het het project vooral gefocust op het doen van onderzoek. Als CMD'er heb ik de onderzoeksmethoden gekoppeld aan de onderzoeksvragen, om zo tot het antwoord van mijn design challenge te komen. Een doordacht en onderbouwd ontwerp, waar de opdrachtgever veel aan gaat hebben.   
  
De afgelopen weken/maanden heb ik uiteindelijk dus met veel plezier aan mijn afstudeerproject gewerkt. Ik heb gemerkt dat ik toch best gelukkig ben achter mijn laptop met al mijn ontwerpprogramma's en schetsboeken. Daar keek menig moeilijk kijkende student in de Bibliotheek van Amsterdam met een wettenbundel erg jaloers tegenaan. Het gelukkig worden van onderzoeken en ontwerpen is hetgeen wat ik dit project het meest geleerd heb. Dit heeft toch echt de stempel gedrukt op mijn jaren bij CMD.  
  
Op dit moment zie ik mijzelf als een combinatie tussen UX-designer, Interaction Designer, conceptontwikkelaar en projectmanager. Mijn grootste focus in de toekomst zal liggen op het doen van onderzoek.   
  
Als ik ben afgestudeerd, mag ik gaan starten bij RTL en aan de slag ga als junior projectmanager. RTL is nog zoekende in hoe mijn functie precies betiteld gaat worden, aangezien ik voor de afdeling ook de visual designer ben geworden. Binnen mijn takenpakket gaan, door dit project, ook het optimaliseren van de websites horen. Het lijkt mij ontzettend leuk om onderzoek te doen voor de verschillende projecten van RTL Live Entertainment en een team aan te sturen die voor mij de website verder zal gaan ontwikkelen.

