# Test + resultaten

Het doel van deze test was om erachter te komen of de testpersonen het concept en de flow begrijpen. Ik heb hen dezelfde opdrachten gegeven als bij prototype 0.1, om te kijken of de opdrachten nu makkelijker of lastiger verlopen. Wanneer ik merk dat de testpersoon nuttig kan zijn voor mijn ontwerp, ga ik dieper in in de vraag. De aanpassingen die zijn gemaakt vanuit de vorige testronde zullen natuurlijk ook goed getest worden.  
  
Het meest belangrijk van de test vond ik de vraag die ik heb toegevoegd: zou je aan de hand van dit prototype dit product gebruiken?

#### Job Stories

1. Je komt op de hoofdpagina en zou graag willen weten wanneer Coast to Coast begint  
2. Je wil graag een account bij Healthy Fest, hoe maak je deze aan?  
3. Je wil een artikel kunnen delen op Facebook, hoe doe je dit?  
4. Een trainer op het Healthy Fest Weekend vertelde iets interessants, waar op de website zou je dit kunnen terugvinden?  
5. Je wil graag die ene leuke foto openen en het liefst bewaren die ze tijdens Healthy Fest Weekend van je hebben gemaakt  
6. Tijdens Healthy Fest Coast to Coast wilde je een trainingsbroek kopen, maar je had geen plek meer in je koffer en je wil hem volgende week dragen. Wat nu?  
7. Je wil een maatje zoeken voor een van de evenementen omdat niemand van je vrienden kan, hoe doe je dat?  
  
**Vraag**  
- Zou je aan de hand van dit prototype deze website gebruiken?  


### Testpersoon 1

_Sanne Wolters  
Werknemer Healthy Fest Weekend 2018_  


1. **Je komt op de hoofdpagina en zou graag willen weten wanneer Coast to Coast begint**  Ik zie op de homepagina al dat Coast to Coast over 8 dagen, 12 uur, 26 minuten en 52 seconden begint. Ik had ook graag een datum willen zien, bijvoorbeeld op de homepagina. Ik probeerde nu via 'Events' naar het Coast to coast event te gaan, maar dit werkte nog niet. 
2. **Je wil graag een account bij Healthy Fest, hoe maak je deze aan?**  Ik klik op het poppetje bovenin, ga naar registreer hier en vul daarna mijn gegevens in. Misschien had ik graag op de homepagina ergens een knopje gewild met 'registreer hier'. Of, dat ook als optie gehad als ik een kaartje had gekocht \(misschien is dat ook wel zo\). 
3. **Je wil een artikel kunnen delen op Facebook, hoe doe je dit?**  Ik klik op het artikel en bovenaan staat een Facebook logo, via dat knopje kan ik het artikel delen. 
4. **Een trainer op het Healthy Fest Weekend vertelde iets interessants, waar op de website zou je dit kunnen terugvinden?**  Ik denk bij de artikelen, maar dat weet ik niet zeker. 
5. **Je wil graag die ene leuke foto openen en het liefst bewaren die ze tijdens Healthy Fest Weekend van je hebben gemaakt**  Ik ga naar afgelopen edities, klik op 'foto's en video's', zoek mijn foto en klik met de rechter muisknop op de foto en sla de foto op. Ik zou dit denk ik ook kunnen doen met de hartjesfunctie, dan wordt hij denk ik opgeslagen in mijn account. 
6. **Tijdens Healthy Fest Coast to Coast wilde je een trainingsbroek kopen, maar je had geen plek meer in je koffer en je wil hem volgende week dragen. Wat nu?**  Deze kan ik nog via de shop online kopen. Ik klik op shop en bestel de trainingsbroek. 
7. **Je wil een maatje zoeken voor een van de evenementen omdat niemand van je vrienden kan, hoe doe je dat?**  Ik ga naar Healthy Talk, dan kom ik op het forum. Daar plaats ik een oproep.

### Testpersoon 2

_Youp Schouten   
Student CMD jaar 3_  
  
**1. Je komt op de hoofdpagina en zou graag willen weten wanneer Coast to Coast begint**  
De aftel counter is niet gelijk wat me opviel. Verder was ook niet direct duidelijk dat het om Coast to Coast ging. Ik ging eerst in het menu kijken etc voordat ik doorhad dat het gewoon op de homepage stond.   
  
**2. Je wil graag een account bij Healthy Fest, hoe maak je deze aan?**  
Duidelijk en gemakkelijk gevonden door middel van het icoon. Verder geen problemen mee.  
  
**3. Je wil een artikel kunnen delen op Facebook, hoe doe je dit?**  
Onduidelijk waar de artikelen staan, maar na wat zoeken wel gevonden door middel van het menu. Wanneer je een artikel opent, kun je deelknoppen boven het artikel gebruiken. Lijkt me.  
  
**4. Een trainer op het Healthy Fest Weekend vertelde iets interessants, waar op de website zou je dit kunnen terugvinden?**  
Ik zou zelf denken bij de Healthy talk. Beetje onduidelijk wat die precies zei zodat ik weet waar ik moet zoeken. Had die het over een event, of plekken in huisjes.  
  
**5. Je wil graag die ene leuke foto openen en het liefst bewaren die ze tijdens Healthy Fest Weekend van je hebben gemaakt**  
Ik ga naar foto’s en video’s. Open de foto’s het Weekend. Open dan de foto die ik wil hebben. Ik zou denken dat ik deze door middel van het hartje tenminste zou kunnen liken. Wellicht wordt daardoor deze ook opgeslagen in me account. Maar dit is niet duidelijk. Het hartje geeft ook geen feedback dat of wat er mee gebeurd.?? Is het voor downloaden gebruik dan een ander icoon. Vertel misschien in een zeep state hoe het werkt.   
  
**6. Tijdens Healthy Fest Coast to Coast wilde je een trainingsbroek kopen, maar je had geen plek meer in je koffer en je wil hem volgende week dragen. Wat nu?**  
Snel naar de shop en bestellen die handel. Nergens is levering informatie terug te vinden. Ik wil gelijk bij de producten zien hoelang het duurt voordat die in huis is. Verder worden artikel 1, artikel 2 enzovoort op een rare manier weergegeven. Op deze manier kan ik nooit duidelijk een foto zien. Ik wil zien wat ik ga bekijken. Dus eerder 2 rijen naast elkaar met een vierkante grote foto's.   
  
**7. Je wil een maatje zoeken voor een van de evenementen omdat niemand van je vrienden kan, hoe doe je dat?**  
Ik zou een discussie opnemen op het forum om zo te vragen wie er zin heeft om met mij mee te gaan. Ik zie alleen nergens op de forum pagina een button of iets dergelijks waarmee ik een eigen onderwerp kan openen.  
  
**Zou je aan de hand van dit prototype deze website gebruiken?**  
Ik kende Healthy Fest niet voordat ik mezelf had ingelezen over het onderwerp, daarom zou ik niet zo snel op de website komen. Ik begrijp wel dat de Healthy Festers deze site zouden bezoeken, aangezien er leuke content op staat!

### Testpersoon 3

_**Tim van der Plaats  
Kent Healthy Fest niet - past verder wel in doelgroep**_  
  
**1. Je komt op de hoofdpagina en zou graag willen weten wanneer Coast to Coast begint**  
Simpel! Staat gelijk op de hoofd pagina!   
  
**2. Je wil graag een account bij Healthy Fest, hoe maak je deze aan?**  
Simpel, ik ga naar het poppetje en druk erop, dan kan ik registeren of via Facebook connecten, dan spreekt het voor zich.

**3.** **Je wil een artikel kunnen delen op Facebook, hoe doe je dit?**   
Ik ga via de menu balk rechts naar healthy online, klik op artikelen en kan via de button delen op Facebook.

**4. Een trainer op het Healthy Fest Weekend vertelde iets interessants, waar op de website zou je dit kunnen terugvinden?**  
Die blijf ik lastig vinden. Is dat dan bedoelt in de vorm van video's of artikelen? Dat kan dan namelijk op veel plekken op de website zijn.

**5. Je wil graag die ene leuke foto openen en het liefst bewaren die ze tijdens Healthy Fest Weekend van je hebben gemaakt**   
Afgelopen edities, foto's, kies de foto die ik wil en druk op het hartje.

**6. Tijdens Healthy Fest Coast to Coast wilde je een trainingsbroek kopen, maar je had geen plek meer in je koffer en je wil hem volgende week dragen?**  
Ik ga naar shop en bestel een broek!

**7. Je wil een maatje zoeken voor een van de evenementen omdat niemand van je vrienden hebt, hoe doe je dat?**   
Ik ga naar Healthy Talks en zie gelijk bij discussie de vraag of ik nog een maatje zoek. Healthy talks geeft namelijk het idee voor mij dat ik online kan praten, dus daarom ben ik daar heen gegaan. Dus neem aan dat ik het daar kan doen!   
__

  
__

