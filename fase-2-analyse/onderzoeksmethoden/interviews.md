# Interviews

Hier vertel ik de uitkomsten van de interviews met de bezoekers van Healthy Fest. Het doel van de interviews was om erachter te komen of de bezoekers behoefte hebben aan een platform, waarbij ze voorzien worden van verschillende soorten content.  
  
Interview 1 en 2 heb ik afgenomen met deelnemers van Healthy Fest, omdat ik wilde weten wie mijn doelgroep was en wat hun behoeftes en wensen zijn. 

Interview 3 heb ik telefonisch afgenomen met Vicky van der Spoel \(werknemer opdrachtgever\), na het maken van het eerste prototype. Ik wilde erachter wat de opdrachtgever vond van het eerste prototype en of ze nog verder input had.   


{% tabs %}
{% tab title="Interview 1" %}
Anouk Sluijter   
26 jaar  
Event manager   
Bezoeker Healthy Fest juni 2018  
  
**Wanneer ben je naar Healthy Fest geweest?**  
Ik ben vorig jaar juni naar Healthy Fest Weekend geweest.  
  
**Vind je dat de website je voldoende informatie geeft voor het event?** Ik heb eerlijk gezegd niet echt op de website nog gezeten. Ik heb er geloof ik toen een kaartje gekocht maar verder niet in mijn hoofd hoe die eruit ziet. Ik zal er eens naartoe gaan.  
  
**Wat zie je allemaal op de website?**  
Ik zie 3 verschillende blokken waar ik naartoe kan gaan. Laat ik maar naar het Healthy Fest weekend gaan, aangezien ik daar naartoe ben geweest. Ik zie informatie over Healthy Fest, wat het precies inhoudt etc. Ook kan ik naar bijvoorbeeld de veelgestelde vragen, dat vind ik altijd wel handig.   
  
**Wat zou je nog meer op de website willen zien?**  
Oeh, hmmm. Ik zou het leuk vinden om foto’s en video’s van afgelopen editie te zien. Die kan ik nu helemaal niet vinden en dat vind ik wel heel jammer.   
  
**Word je op de website verleid tot de andere events?**  
Op het moment dat ik op de knop heb geklikt om naar een bepaald event te gaan, dan niet. Ik ben wel benieuwd wat de andere events inhouden, want ik ken ze nog niet. Dus ga zo eens een kijkje nemen. Wel onhandig dat ik weer terug moet naar het hoofdmenu, want dan moet ik de website dus opnieuw intypen.  
  
**Welk event trekt jou het meeste aan en waarom?**  
Toch nog wel Healthy Fest weekend. Je vertelde net dat Healthy Fest Hotel meer neerkomt op “ploeteren op het strand in de Herfst” en Coast 2 Coast ook heftig is. Ik ben meer van een zonnetje, sportklasje met mijn vriendinnen en een wijntje.  
  
**Je was nog nooit op een event van Healthy Fest geweest, hoe heb je de keuze gemaakt om hierheen te gaan?**  
Ik zag dit voorbij komen op de reclame en toen heb ik, geloof ik, op Youtube een aftermovie gekeken. Ik vond het wel heel chill om te weten hoe het er ongeveer uit zag, anders ga ik echt niet boeken denk ik. Dat vind ik dan tricky.  
  
**Heb je je kaartje gekocht via je telefoon, tablet of laptop?**  
Ik heb destijds mijn tickets gekocht via mijn laptop. Ik vind het bij dit soort bedragen altijd fijner om te boeken via mijn laptop, zodat ik meer overzicht heb.   
  
**Heb je het gevoel dat je altijd bewust bezig bent?**  
Ja vaak wel. Denk ik? Ja wanneer weet je of je bewust bent haha. Ik vind het alleen echt moeilijk om de verleiding te weerstaan. Door de weeks ga ik altijd wel goed, aangezien ik dan op werk zit. In de avond en in het weekend vind ik het wat lastiger.   
  
**Zou je alleen naar een van de events van Healthy Fest gaan?**  
Nee denk ik niet. Ik heb een grote vriendengroep waarvan ik verwacht dat er altijd iemand met me mee gaat. “En als er dan iemand die alleen is bij jullie aansluit?: Ja joh, hartstikke gezellig. Hoe groter de groep, hoe beter.   
  
**Zou je behoefte hebben aan contact met andere** **“Healthy** **Fest’ers”?** Het lijkt mij wel leuk om ervaringen te zien van andere healthy festers! Als ik een Airbnb boek, lees ik ook altijd de recensies. Als er geen recensies zijn, boek ik niet eens!  
  
**Op welke kanalen ben je wel eens Healthy Fest tegengekomen? Denk aan Facebook, Instagram, Youtube etc.**  
Facebook en Youtube. Ik wist niet dat er ook een Instragram bestond, ga ik eens even bekijken!  
  
**Wat heb je hier vervolgens gezien?**  
Op youtube heb ik de aftermovie van het jaar daarvoor gezien. Dit jaar heb ik de aftermovie op de Facebook gekeken. Ik keek de laatste dagen/weken voor het event veel op de Facebook, omdat ik niks wilde missen!  
  
**Heb je behoefte aan het hele jaar door Healthy Fest?**  
Nou ik vind het leuk om op de hoogte gehouden te worden, maar ik denk alleen wanneer ik er zelf behoefte aan heb. Ik hoef niet een mailbox voor mails te hebben, maar het lijkt mij wel leuk om steeds nieuwe informatie te krijgen. Waarover dan? Ja ehm, ik denk vooral over gezondheidstips? Ik vond de tips tijdens het event heel interessant. Ik ben namelijk altijd al bezig met afvallen en eerdere tips hielpen nooit. Op Healthy Fest waren er allemaal professionals die je super chille tips gaven.   
  
**Kom je nog een keer naar Healthy Fest en zo ja, welke?**  
Ja zeker! Tot nu toe alleen Healthy Fest weekend hoor, dat is denk ik meer voor mij weggelegd. Maar ik ben benieuwd of er nog meer evenementen komen!!!
{% endtab %}

{% tab title="Interview 2" %}
Maarten Mulder  
32 jaar  
Fysiotherapeut  
Healthy Fest Weekend juni 2018 en Healthy Fest Weekend juni 2017  
\*_Maarten werkt een klein deel van de dag op het Weekend, de rest van het weekend neemt hij deel als reguliere bezoeker_  
  
**Wanneer ben je naar Healthy Fest geweest?**  
Al twee jaar kom ik naar Healthy Fest met de Sportmeesters. Wij struinen het festival af en laten mensen spelletjes spelen op een leuke manier. Het trekt altijd veel bekijks, omdat er onwijs veel gezellig mensen op Healthy Fest rondlopen! Ik blijf het een heel vrolijk en gezellig festival vinden, vol met vrouwen.  
  
**Vind je dat de website je voldoende informatie geeft voor het event?** Ik ben wel eens op de website geweest, om te zoeken naar het e-mailadres van iemand van Healthy Fest, aangezien wij daar wilden gaan staan. Ik vond toen het e-mailadres op de website, waardoor ik verder niet echt op de website ben geweest. Na het event was ik namelijk geïntersseerd in de aftermovie, maar die stuurden ze me netjes toe dus ben ik er verder niet naartoe gegaan! Ik weet dus eigenlijk niet wat er allemaal op de website te vinden is.  
  
**Kun je voor mij eens naar de website van Healthy Fest gaan? Wat zie je allemaal op de website?**  
Ik zie drie verschillende events, waar ik denk ik meer informatie krijg over dat desbetreffende event. Het Healthy fest weekend staat in het teken van het event van 2019. Je hebt een aftermovie en wat tekst over Healthy Fest. Wat mij opvalt is dat ik geneigd ben om te klikken op dat blokkenschema onderaan van “Stel je eigen weekend samen”. Alleen dit is echt onleesbaar, jammer!  
  
**Wil je ook eens kijken naar de andere events?**  
Nou ik zat dus even te kijken naar Hotel Healthy Fest, maar eerlijk gezegd vind ik het zoveel informatie dat ik geen zin heb om te scrollen. Wat ik wel fijn zou vinden als persoon, is dat ik de laatste informatie kan lezen voor het event met paklijst etc. Ik kan ook niet meer terug nu naar het hoofdscherm, dus ik moet opnieuw de website healthyfest.nl intypen om naar een van de andere events te gaan. Lijkt mij vrij onhandig, want zo zou ik niet snel naar de andere events gaan. Wat mij het eerste aantrekt is de route op de website, wat ziet er dat er uitdagend en vet uit! Ik heb ook het gevoel dat de website niet helemaal up to date is, want er is een aftelklok die op 0 0 0 staat. Ik hoorde dat dit de eerste keer is dat het event plaats vind, dus ik vind dat ze dan best goed laten zien wat het inhoud qua foto’s en video’s.  
   
**Wat zou je nog meer op de website willen zien?**  
Misschien fijn om te zien wie er nog meer naar het event gaan? Op Healthy Fest weekend staan ook best wat mannen op de foto’s, terwijl ik dat vond meevallen op het event zelf. Ik wil bij dit soort evenementen wel graag weten wat voor publiek erop af komt, voordat ik een keuze ga maken waar ik heen ga.  
  
**Word je op de website verleid tot de andere events?**  
Nee niet op de websites van de events. Dus alleen op de startpagina, maar daar kom je eigenlijk niet meer als je al een event hebt aangeklikt.   
  
**Welk event trekt jou het meeste aan en waarom?**  
Ik hoorde van een van mijn collega’s van de Sportmeesters over Coast 2 Coast. Dit lijkt mij heel vet om te doen. Ik vind Healthy Fest weekend namelijk heel leuk om naar toe te gaan met de Sportmeesters, maar net iets te vrouwelijk voor mij om als bezoeker heen te gaan. Ik hou meer van uitdaging, die ik bij Coast 2 Coast kan vinden. Helaas kan ik dan niet, maar ik hou me zeker aanbevolen voor een volgende editie.  
   
**Koop je over het algemeen kaartjes via je telefoon, tablet of laptop voor evenementen?**  
Wat op dat moment uitkomt. Vaak kopen wij geen kaartjes voor de evenementen, aangezien we daar dan werken. Maar als ik voor eigen plezier ergens heen ga, dan zie ik dus op dat moment wel op welk device ik zit.   
  
**Heb je het gevoel dat je altijd bewust bezig bent?**  
Ja zeker. In mijn dagelijks leven ben ik een fysiotherapeut, waardoor ik continu bezig ben met mijn en ook anderen hun gezondheid.   
  
**Zou je alleen naar een van de events van Healthy Fest gaan?**  
Ja hoor! Ik vind alle mensen gezellig die op zoek zijn naar uitdaging, ik denk dat je daarom prima alleen naar een event van Healthy Fest kan gaan.  
  
**Zou je behoefte hebben aan contact met andere** **“Healthy** **Fest’ers”?**  
Tuurlijk! Door mijn werk en eigen bedrijf ben ik denk ik continue in contact met Healthy Festers. Ik ben zelfs iemand tegengekomen die op Healthy Fest geweest is op mijn werk.  
  
**Op welke kanalen ben je wel eens Healthy Fest tegengekomen? Denk aan Facebook, Instagram, Youtube etc.**  
Eigenlijk alleen op Facebook denk ik. Misschien wel op alle kanalen, maar dit staat me niet helemaal bij.   
  
**Wat heb je hier vervolgens gezien?**  
Oe, dat kan ik me niet erg herinneren. Ik denk sfeer beelden?  
  
**Heb je behoefte aan het hele jaar door Healthy Fest?**  
Ja! Ik krijg veel energie van Healthy Fest en denk dat dat het voor veel mensen goed is om zich te verdiepen in de mindset van Healthy Fest.  
  
**Kom je nog een keer naar Healthy Fest en zo ja, welke?**  
Ja! Alle drie! Maar Coast 2 Coast dan om zelf mee te doen
{% endtab %}

{% tab title="Interview 3" %}
Vicky van der Spoel  
31 jaar   
Marketing RTL Live Entertainment  
Alle edities Healthy Fest  
  
**Wat vind je van de eerste versie van het prototype?**  
Heel erg leuk! Ik vind het leuk dat je niet meteen hoeft te kiezen tussen de evenementen, maar dat je op een pagina komt waarbij je meer andere content van Healthy Fest ziet. Het ziet er erg overzichtelijk uit, ben erg benieuwd hoe het dan wordt wanneer er meer kleur op de pagina komt. Wanneer je dan linksboven op de Healthy Events klikt, kom je dan op de verschillende events? Ja, misschien kan je die nog wat belangrijker maken? Hoe je de onderwerpen van Meer Healthy Online laat terugkomen op de homepagina, vind ik een goede manier.   
  
**De namen van de navigatie hebben we natuurlijk al eerder telefonisch besproken, wat vind je er nu van?**  
Ik moet eerlijk zeggen dat ik niet precies weet welke namen ik toen als voorkeur heb doorgegeven, maar bij foto's en aftermovies begin ik te twijfelen. Ik vind het niet echt lekker klinken, maar weet ook zo even niet hoe ik het wel zou noemen. Bij Healthy Talk moet ik denken aan Dirty Talk, maar dat heeft ook wel weer iets moet ik zeggen. Het klinkt wel goed. Rest van de namen vind ik leuk!  
  
**Zou je verder nog iets willen zien op de homepagina?**  
Via de reclames communiceren we dat bezoekers de kaarten kunnen kopen op Healthyfest.nl. Ik vind dat er op de homepagina meer aandacht besteed mag worden aan de ticketverkoop. Wellicht een button met koop je tickets hier?   
  
**Wanneer je kijkt naar het onderwerp 'Meer Healthy Online', vind je het dan logisch dat ik een onderscheid maak tussen Tips en Tricks en Professionals?**   
Ik denk dat we te weinig content hebben van professionals om hier een eigen pagina aan te wijden. Je zou het ook kunnen onderverdelen in een pagina video's en een pagina artikelen. De professionals kunnen dan worden onderverdeel in de artikelen en video's.   
  
**Ik heb een chatfunctie toegevoegd aan de website, in hoeverre is dit op de afdeling mogelijk?**  
Het lijkt mij interessant! Ik moet wel zeggen dat er geen collega's zijn die dit kunnen bijhouden. Misschien dan zo'n automatische antwoorden chatbot?  
  
**Hoeveel bezoekers bezoeken de website via hun telefoon?**   
87% van onze gebruiker zitten op hun mobiel op de site, zelfs het boeken van een huisje gebeurt daar veel!  
  
**Wanneer je kijkt naar het onderwerp Healthy Talk, welke onderwerpen zie je dan graag terug in het onderwerp?**  
Oeh, vind de gekozen onderwerpen tot nu toe goed. Heb je al gekeken waar de doelgroep het vooral nu over heeft op de Facebook pagina?  
  
**Je kunt tussen de verschillende events switchen op de homepagina, wat zou je allemaal zien terugkomen op deze pagina's?**  
Ik zou graag informatie over het event willen zien, het programma, de prijzen/beschikbaarheid en de veelgestelde vragen en een link naar de ticket pagina.   
  
**De kleuren van de website/logo zijn nu roze, groen, oranje en blauw. Wat vind je van die kleuren?**  
Ik vind dat we neutrale kleuren moeten hebben, die geen invloed hebben op het geslacht. Daarom vind ik de kleur roze wel lastig, je zou hem eruit kunnen laten.   
  
**Laatste vraag, mis je nog iets op de website?**  
Ik zou nog graag meer de bezoekers willen motiveren om kaarten te kopen en zou dus de events een groter aandeel geven in de website!  
{% endtab %}
{% endtabs %}

**Conclusie interview 1 en 2**  
Een van de uitkomsten die ik uit de interviews kan halen, is dat het niet mogelijk is om te switchen naar de andere events. De andere events zijn niet meer bereikbaar, wanneer je hebt doorgeklikt naar een bepaald event. Dit terwijl ze hier wel behoefte aan hebben. In de concurrentieanalyse ga ik onderzoeken hoe andere websites dit gedaan hebben. Ook haal ik hieruit dat de bezoekers behoefte hebben aan wie er precies naar het evenement gaan en ook de ervaringen van de andere bezoekers interessant vinden. In de concurrentieanalyse ga ik dus ook onderzoeken welk websites dat wellicht op deze manier doen. Laten mensen doelgroepen zien? Ervaringen? Wat ook interessant is om te zien, is dat de bezoekers behoefte heeft aan professionals die aan het woord zijn. 

* Behoefte mogelijkheid switchen naar andere events op website
* Behoefte aan doelgroep en ervaring bezoekers
* Behoefte aan professionals

**Conclusie interview 3**

* Onderzoek doen naar andere naam voor foto's en aftermovies \(inspiratie: fase 3\)
* Healthy Events belangrijker maken \(inspiratie: fase 3\)
* Ticket verkoop meer stimuleren door de gehele website \(inspiratie: fase 3\)
* Pagina 'Meer Healthy Online' onderverdelen in de pagina's video's en artikelen \(sitemap: fase 3\)
* Onderzoek naar automatische chatbot \(concurrentieanalyse: fase 2\)
* Focussen op mobiel ontwerp \(inspiratie\)
* Onderzoek naar wat er in het forum moet door het gedrag te analyseren van de doelgroep \(Gedrag en Behoeftes: fase 2\)
* Het toevoegen van de volgende informatie op de evenementen pagina's: informatie event, programma, prijzen/beschikbaarheid, veelgestelde vragen en link naar de ticket pagina. \(Inspiratie: fase 3\)



