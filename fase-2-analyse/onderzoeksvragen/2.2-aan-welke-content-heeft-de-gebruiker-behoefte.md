# 2.2 \| Onderzoeksvraag 2

## Aan welke content heeft de gebruiker behoefte?

Om antwoord te geven op de vraag aan welke content de gebruiker behoefte heeft, heb ik gebruik gemaakt van de uitkomsten van het [interview,](https://productbiografie-isabelle.gitbook.io/productbiografie/~/drafts/-L_q88JTvEjhlO7FPpt3/primary/fase-2-analyse/onderzoeksmethoden/interviews) de tweede enquete, de concurrentie analyse en ook van de herziende stakeholderanalyse. 

### **Conclusie interviews**

Uit de interviews is gekomen dat het niet altijd mogelijk is om te switchen naar de andere events. De andere events zijn niet meer bereikbaar, wanneer je hebt doorgeklikt naar een bepaald event. Dit terwijl ze hier wel behoefte aan hebben. In de concurrentieanalyse ga ik onderzoeken hoe andere websites dit gedaan hebben. Ook haal ik hieruit dat de bezoekers behoefte hebben aan wie er precies naar het evenement gaan en ze ook de ervaringen van de andere bezoekers interessant vinden. In de concurrentieanalyse ga ik dus ook onderzoeken welk websites dat wellicht op deze manier doen. Laten mensen doelgroepen zien? Ervaringen? Wat ook interessant is om te zien, is dat de bezoekers behoefte heeft aan professionals die aan het woord zijn.   
  
Conclusie:

* Behoefte mogelijkheid switchen naar andere events op website
* Behoefte aan doelgroep en ervaring bezoekers
* Behoefte aan professionals

### **Conclusie enquête 2** 

74,5% van de respondenten vinden het interessant om de van te voren te weten wie de doelgroep is wanneer ze een evenement gaan bezoeken. Ook willen ze graag ervaringen/reviews weten voorafgaand aan het evenement, algemene informatie zien persoonlijk contact met het event hebben, het zien van een aftermovie en de mogelijkheid tot het kopen van merchendise. 

Respondenten komen Healthy Fest weinig tegen op de kanalen waar de content te vinden is. Ze kennen Healthy Fest vooral van televisie of Facebook en geven vaak aan Healthy Fest zelfs nergens tegen te komen. Hieruit blijkt dat de content, waarvan Healthy Fest wil dat die bekeken wordt, niet goed bekeken wordt. Dit konden we al zien door het geringe aantal bezoekers van Instagram en Youtube, de kanalen waar onder andere content op te vinden is.

Ook hebben de respondenten behoefte om blogs/video's te bekijken over sport/gezondheid en met andere mensen te praten over sport/gezondheid. De respondenten hebben met een grote meerderheid \(46,4%\) beantwoord om meer te leren over sport/gezondheid en geven en aan veel artikelen op te zoeken over sport, mind, food en friends. De respondenten hebben dus behoefte aan de content die Healthy Fest al op diverse kanalen post.

### **Conclusie concurrentieanalyse**

**Aftelkalender**  
[In een artikel over gepersonaliseerde afbeeldingen en countdowntimers op Mailchimp](https://www.mailcamp.nl/geen-categorie/de-kracht-van-gepersonaliseerde-afbeeldingen-en-countdown-timers/) en ook [in een artikel van Wordpress op WP handleiding over de countdown timer](https://www.wphandleiding.nl/waiting-countdown-timer/) blijkt dat een countdown kalender voor opwinding, anticipatie en betrokkenheid zorgt. Dit zal dus een bijdrage leveren aan het maken van de Healthy Fest Fan. Ik zal de fan hierbij triggeren voor het bijwonen van het event.   
  
**Forum/reviews**  
[In een artikel op Marketingfacts over de invloed van reviews op de SEO](https://www.marketingfacts.nl/berichten/wat-is-de-invloed-van-reviews-op-je-seo) ****komt uit dat de doelgroep behoefte heeft aan een reviews. Ik heb geen enkele concurrent gevonden, gericht op sport en events, die gebruik maakt van een forum. Zoals je kunt zien in het onderzoek naar de verschillende media, maken de Healthy Fest Fans op dit moment hun eigen forum op Facebook, waardoor je dus kunt stellen dat de doelgroep behoefte heeft aan een forum. Ook op een site zoals [wintersport.nl](https://www.wintersport.nl/), waarbij de “fan” hoog in het vaandel staat, wordt vaak gebruik gemaakt van een forum.

**Inlogpagina**  
[In een artikel van SlagterMedia over waarom bezoekers websites verlaten](https://slagtermedia.nl/waarom-verlaten-bezoekers-je-website-infographic/) ****blijkt dat het vervelend is voor bezoekers om pas content te kunnen zien wanneer zij zijn ingelogd. Daarom wil ik niet een verplichte inlog op het Healthy Fest platform, maar dat het wel makkelijker wordt om de volgende keer in te loggen/te bekijken wat er in je winkelmandje zit. Ook moet de bezoeker weten wat de voordelen zijn, dus ik moet laten zien wat er allemaal te doen is. [Ook bleek uit een artikel van Martin  Pronk over het nut van Social Media Buttons](http://www.digidoen.nl/de-nut-van-social-media-buttons/) dat het handig is om de optie te bieden voor een social login, doordat de logins vertrouwdheid bieden onder de consumenten. Zeker als je eigen merk nog niet zo bekend is, kan een bekend logo als dat van Facebook of Twitter de consument het vertrouwen geven. Een extra voordeel is hierbij dat je hierdoor leden makkelijk kunt aanmelden door een aanvink knop voor de nieuwsbrief, door deze toe te voegen in het aanmeldproces. Doordat de bezoekers zich aanmeld bij de nieuwsbrief, vergroot dat het fan-gevoel. 

**Webshop**  
[In dit onderzoek van UX Maze over wat de voordelen zijn van een webshop staat](https://www.uxmaze.nl/webshop-naast-een-fysieke-winkel-wat-zijn-de-belangrijkste-voordelen/) dat een webshop je in staat stelt om snel en betrekkelijk eenvoudig waardevolle data te verzamelen.  Ook staat er dat de producten die verkocht worden op de Healthy Fest website, worden op dit moment nog nergens offline verkocht. Het is daardoor een makkelijke manier om meer mensen te bereiken. In plaats van bezoekers van een van de events, worden alle bezoekers van de events bereikt \(die naar de website komen\). Ook bezoekers die enkel de website bezoeken, worden nu ook bereikt. Er zijn ook maar enkele evenementen per jaar. Dit draagt dus bij het maken van de Healthy Fest Fan. Het is dus erg interessant voor het platform om een webshop te hebben. 

**Media buttons**  
[Uit een artikel van Digidoen over het nut van social media buttons ](http://www.digidoen.nl/de-nut-van-social-media-buttons/)blijkt dus dat het interessant is om social media buttons toe te voegen. Aangezien ik de bezoeker op de website wil houden, moet ik het niet op een te prominente positie plaatsen. In het artikel staat juist dat ik de buttons op een prominente positie moet plaatsen, maar aangezien ik de bezoekers niet meteen wil kwijtraken op de website, lijkt me dit niet handig. 

**Het laatste nieuws**  
[In een artikel van Ecommerce over online content](https://www.emerce.nl/best-practice/verdienen-aan-online-content-welke-bezoekers-willen-betalen) blijkt dat het hebben van betaalde content niet interessant is voor deze doelgroep. Aangezien Healthy Fest zoveel mogelijk content wil laten zien aan haar fans, willen ze hiervoor de bezoeker niet laten betalen. Ook is er niet genoeg content om dit te bundelen in een aparte sub pagina. Er zijn wel video’s die Healthy Fest bezit qua content, maar dit kan worden ondergebracht in de vorm van hoe het blog er op de yoga.nl pagina eruit ziet. Daarin kun je het filter video’s toevoegen, zodat je hier gericht en gratis kunt zoeken. 

### **Conclusie Stakeholderanalyse**

Na het maken van een nieuwe stakeholderanalyse en het zien wat zes allemaal gemeen hebben, ga ik een card sorting sessie houden met mijn doelgroep. In mijn vraagstelling in de enquêtes en het interview ben ik erachter gekomen dat ik regelmatig de vraagstelling naar de ideeën van mijn opdrachtgever RTL Live Entertainment leidt. In de card sorting kom ik tot nieuwere, creatievere ideeën. 

{% tabs %}
{% tab title="Interviews" %}
_Interview 1_

Anouk Sluijter   
26 jaar  
Event manager   
Bezoeker Healthy Fest juni 2018  
  
**Wanneer ben je naar Healthy Fest geweest?**  
Ik ben vorig jaar juni naar Healthy Fest Weekend geweest.  
  
**Vind je dat de website je voldoende informatie geeft voor het event?** Ik heb eerlijk gezegd niet echt op de website nog gezeten. Ik heb er geloof ik toen een kaartje gekocht maar verder niet in mijn hoofd hoe die eruit ziet. Ik zal er eens naartoe gaan.  
  
**Wat zie je allemaal op de website?**  
Ik zie 3 verschillende blokken waar ik naartoe kan gaan. Laat ik maar naar het Healthy Fest weekend gaan, aangezien ik daar naartoe ben geweest. Ik zie informatie over Healthy Fest, wat het precies inhoudt etc. Ook kan ik naar bijvoorbeeld de veelgestelde vragen, dat vind ik altijd wel handig.   
  
**Wat zou je nog meer op de website willen zien?**  
Oeh, hmmm. Ik zou het leuk vinden om foto’s en video’s van afgelopen editie te zien. Die kan ik nu helemaal niet vinden en dat vind ik wel heel jammer.   
  
**Word je op de website verleid tot de andere events?**  
Op het moment dat ik op de knop heb geklikt om naar een bepaald event te gaan, dan niet. Ik ben wel benieuwd wat de andere events inhouden, want ik ken ze nog niet. Dus ga zo eens een kijkje nemen. Wel onhandig dat ik weer terug moet naar het hoofdmenu, want dan moet ik de website dus opnieuw intypen.  
  
**Welk event trekt jou het meeste aan en waarom?**  
Toch nog wel Healthy Fest weekend. Je vertelde net dat Healthy Fest Hotel meer neerkomt op “ploeteren op het strand in de Herfst” en Coast 2 Coast ook heftig is. Ik ben meer van een zonnetje, sportklasje met mijn vriendinnen en een wijntje.  
  
**Je was nog nooit op een event van Healthy Fest geweest, hoe heb je de keuze gemaakt om hierheen te gaan?**  
Ik zag dit voorbij komen op de reclame en toen heb ik, geloof ik, op Youtube een aftermovie gekeken. Ik vond het wel heel chill om te weten hoe het er ongeveer uit zag, anders ga ik echt niet boeken denk ik. Dat vind ik dan tricky.  
  
**Heb je je kaartje gekocht via je telefoon, tablet of laptop?**  
Ik heb destijds mijn tickets gekocht via mijn laptop. Ik vind het bij dit soort bedragen altijd fijner om te boeken via mijn laptop, zodat ik meer overzicht heb.   
  
**Heb je het gevoel dat je altijd bewust bezig bent?**  
Ja vaak wel. Denk ik? Ja wanneer weet je of je bewust bent haha. Ik vind het alleen echt moeilijk om de verleiding te weerstaan. Door de weeks ga ik altijd wel goed, aangezien ik dan op werk zit. In de avond en in het weekend vind ik het wat lastiger.   
  
**Zou je alleen naar een van de events van Healthy Fest gaan?**  
Nee denk ik niet. Ik heb een grote vriendengroep waarvan ik verwacht dat er altijd iemand met me mee gaat. “En als er dan iemand die alleen is bij jullie aansluit?: Ja joh, hartstikke gezellig. Hoe groter de groep, hoe beter.   
  
**Zou je behoefte hebben aan contact met andere** **“Healthy** **Fest’ers”?** Het lijkt mij wel leuk om ervaringen te zien van andere healthy festers! Als ik een Airbnb boek, lees ik ook altijd de recensies. Als er geen recensies zijn, boek ik niet eens!  
  
**Op welke kanalen ben je wel eens Healthy Fest tegengekomen? Denk aan Facebook, Instagram, Youtube etc.**  
Facebook en Youtube. Ik wist niet dat er ook een Instragram bestond, ga ik eens even bekijken!  
  
**Wat heb je hier vervolgens gezien?**  
Op youtube heb ik de aftermovie van het jaar daarvoor gezien. Dit jaar heb ik de aftermovie op de Facebook gekeken. Ik keek de laatste dagen/weken voor het event veel op de Facebook, omdat ik niks wilde missen!  
  
**Heb je behoefte aan het hele jaar door Healthy Fest?**  
Nou ik vind het leuk om op de hoogte gehouden te worden, maar ik denk alleen wanneer ik er zelf behoefte aan heb. Ik hoef niet een mailbox voor mails te hebben, maar het lijkt mij wel leuk om steeds nieuwe informatie te krijgen. Waarover dan? Ja ehm, ik denk vooral over gezondheidstips? Ik vond de tips tijdens het event heel interessant. Ik ben namelijk altijd al bezig met afvallen en eerdere tips hielpen nooit. Op Healthy Fest waren er allemaal professionals die je super chille tips gaven.   
  
**Kom je nog een keer naar Healthy Fest en zo ja, welke?**  
Ja zeker! Tot nu toe alleen Healthy Fest weekend hoor, dat is denk ik meer voor mij weggelegd. Maar ik ben benieuwd of er nog meer evenementen komen!!!

  
_Interview II_

Maarten Mulder  
32 jaar  
Fysiotherapeut  
Healthy Fest Weekend juni 2018 en Healthy Fest Weekend juni 2017  
\*_Maarten werkt een klein deel van de dag op het Weekend, de rest van het weekend neemt hij deel als reguliere bezoeker_  
  
**Wanneer ben je naar Healthy Fest geweest?**  
Al twee jaar kom ik naar Healthy Fest met de Sportmeesters. Wij struinen het festival af en laten mensen spelletjes spelen op een leuke manier. Het trekt altijd veel bekijks, omdat er onwijs veel gezellig mensen op Healthy Fest rondlopen! Ik blijf het een heel vrolijk en gezellig festival vinden, vol met vrouwen.  
  
**Vind je dat de website je voldoende informatie geeft voor het event?** Ik ben wel eens op de website geweest, om te zoeken naar het e-mailadres van iemand van Healthy Fest, aangezien wij daar wilden gaan staan. Ik vond toen het e-mailadres op de website, waardoor ik verder niet echt op de website ben geweest. Na het event was ik namelijk geïntersseerd in de aftermovie, maar die stuurden ze me netjes toe dus ben ik er verder niet naartoe gegaan! Ik weet dus eigenlijk niet wat er allemaal op de website te vinden is.  
  
**Kun je voor mij eens naar de website van Healthy Fest gaan? Wat zie je allemaal op de website?**  
Ik zie drie verschillende events, waar ik denk ik meer informatie krijg over dat desbetreffende event. Het Healthy fest weekend staat in het teken van het event van 2019. Je hebt een aftermovie en wat tekst over Healthy Fest. Wat mij opvalt is dat ik geneigd ben om te klikken op dat blokkenschema onderaan van “Stel je eigen weekend samen”. Alleen dit is echt onleesbaar, jammer!  
  
**Wil je ook eens kijken naar de andere events?**  
Nou ik zat dus even te kijken naar Hotel Healthy Fest, maar eerlijk gezegd vind ik het zoveel informatie dat ik geen zin heb om te scrollen. Wat ik wel fijn zou vinden als persoon, is dat ik de laatste informatie kan lezen voor het event met paklijst etc. Ik kan ook niet meer terug nu naar het hoofdscherm, dus ik moet opnieuw de website healthyfest.nl intypen om naar een van de andere events te gaan. Lijkt mij vrij onhandig, want zo zou ik niet snel naar de andere events gaan. Wat mij het eerste aantrekt is de route op de website, wat ziet er dat er uitdagend en vet uit! Ik heb ook het gevoel dat de website niet helemaal up to date is, want er is een aftelklok die op 0 0 0 staat. Ik hoorde dat dit de eerste keer is dat het event plaats vind, dus ik vind dat ze dan best goed laten zien wat het inhoud qua foto’s en video’s.  
   
**Wat zou je nog meer op de website willen zien?**  
Misschien fijn om te zien wie er nog meer naar het event gaan? Op Healthy Fest weekend staan ook best wat mannen op de foto’s, terwijl ik dat vond meevallen op het event zelf. Ik wil bij dit soort evenementen wel graag weten wat voor publiek erop af komt, voordat ik een keuze ga maken waar ik heen ga.  
  
**Word je op de website verleid tot de andere events?**  
Nee niet op de websites van de events. Dus alleen op de startpagina, maar daar kom je eigenlijk niet meer als je al een event hebt aangeklikt.   
  
**Welk event trekt jou het meeste aan en waarom?**  
Ik hoorde van een van mijn collega’s van de Sportmeesters over Coast 2 Coast. Dit lijkt mij heel vet om te doen. Ik vind Healthy Fest weekend namelijk heel leuk om naar toe te gaan met de Sportmeesters, maar net iets te vrouwelijk voor mij om als bezoeker heen te gaan. Ik hou meer van uitdaging, die ik bij Coast 2 Coast kan vinden. Helaas kan ik dan niet, maar ik hou me zeker aanbevolen voor een volgende editie.  
   
**Koop je over het algemeen kaartjes via je telefoon, tablet of laptop voor evenementen?**  
Wat op dat moment uitkomt. Vaak kopen wij geen kaartjes voor de evenementen, aangezien we daar dan werken. Maar als ik voor eigen plezier ergens heen ga, dan zie ik dus op dat moment wel op welk device ik zit.   
  
**Heb je het gevoel dat je altijd bewust bezig bent?**  
Ja zeker. In mijn dagelijks leven ben ik een fysiotherapeut, waardoor ik continu bezig ben met mijn en ook anderen hun gezondheid.   
  
**Zou je alleen naar een van de events van Healthy Fest gaan?**  
Ja hoor! Ik vind alle mensen gezellig die op zoek zijn naar uitdaging, ik denk dat je daarom prima alleen naar een event van Healthy Fest kan gaan.  
  
**Zou je behoefte hebben aan contact met andere** **“Healthy** **Fest’ers”?**  
Tuurlijk! Door mijn werk en eigen bedrijf ben ik denk ik continue in contact met Healthy Festers. Ik ben zelfs iemand tegengekomen die op Healthy Fest geweest is op mijn werk.  
  
**Op welke kanalen ben je wel eens Healthy Fest tegengekomen? Denk aan Facebook, Instagram, Youtube etc.**  
Eigenlijk alleen op Facebook denk ik. Misschien wel op alle kanalen, maar dit staat me niet helemaal bij.   
  
**Wat heb je hier vervolgens gezien?**  
Oe, dat kan ik me niet erg herinneren. Ik denk sfeer beelden?  
  
**Heb je behoefte aan het hele jaar door Healthy Fest?**  
Ja! Ik krijg veel energie van Healthy Fest en denk dat dat het voor veel mensen goed is om zich te verdiepen in de mindset van Healthy Fest.  
  
**Kom je nog een keer naar Healthy Fest en zo ja, welke?**  
Ja! Alle drie! Maar Coast 2 Coast dan om zelf mee te doen
{% endtab %}

{% tab title="Enquête 2 " %}


Deze enquete is afgenomen door mijzelf naar aanleiding van aanvulling op het doelgroeponderzoek en ingevuld door 239 respondenten. Aangezien ik meerdere mensen ken die naar Healthy Fest Weekend en Hotel zijn geweest, heb ik hen gevraagd om de enquête door te sturen. De ervaring van deze Healthy Fest gangers is dat ze op Healthy Fest veel mensen ontmoeten, waar ze nog steeds contact mee hebben. Daardoor kon ik Healthy Fest gangers goed bereiken. De interessantste uitkomsten zal ik hieronder neerzetten.



![](https://d2mxuefqeaa7sj.cloudfront.net/s_75F499041EA20883294F4506F1C250126C338AFD7CF63F851BCDB0B70D8B99E8_1549030368775_Schermafbeelding+2019-02-01+om+15.09.52.png)

Bijna drie kwart van de respondenten is bekend met Healthy Fest. Dat betekend dat 174 respondenten die de enquete hebben ingevuld bekend zijn met Healthy Fest.

![](https://d2mxuefqeaa7sj.cloudfront.net/s_75F499041EA20883294F4506F1C250126C338AFD7CF63F851BCDB0B70D8B99E8_1549030336925_Schermafbeelding+2019-02-01+om+15.09.12.png)

Meer dan twee derde die deze enquête heeft ingevuld is een vrouw. Aangezien Healthy Fest zich primair richt op vrouwen en secundair op mannen, is deze uitkomst een goede verdeling. 

![](https://d2mxuefqeaa7sj.cloudfront.net/s_75F499041EA20883294F4506F1C250126C338AFD7CF63F851BCDB0B70D8B99E8_1549030349047_Schermafbeelding+2019-02-01+om+15.09.18.png)

De meeste mensen die deze enquete hebben ingevuld, zijn tussen de 21 en 39 jaar. Ook de leeftijd komt overeen met de bezoekers die naar Healthy Fest komen, te vinden in het doelgroeponderzoek.

![](https://d2mxuefqeaa7sj.cloudfront.net/s_75F499041EA20883294F4506F1C250126C338AFD7CF63F851BCDB0B70D8B99E8_1549030359210_Schermafbeelding+2019-02-01+om+15.09.40.png)

De uitkomst van deze vraag is interessant, om te kijken welke content er kan worden geplaatst op de website. Bij de bovenstaande vragen is de doelgroep overeengekomen, waardoor het interessant is om te zien wat deze doelgroep wil. Hieruit zie je dat ze het zeker interessant vinden om voor het evenement de doelgroep te zien. Het zou dus handig zijn om de doelgroep kenbaar te maken op de website. 

![](https://d2mxuefqeaa7sj.cloudfront.net/s_75F499041EA20883294F4506F1C250126C338AFD7CF63F851BCDB0B70D8B99E8_1549030364304_Schermafbeelding+2019-02-01+om+15.09.46.png)

Respondenten konden hier kiezen uit verschillende antwoorden maar konden zelf ook opties invoegen. Hieruit blijkt dat de respondenten het belangrijk vinden om ervaringen/reviews voorafgaand aan een evenement te weten. Ook vinden ze het belangrijk om de algemene informatie op de website te zien \(derde antwoord\). Verder vinden ze het interessant om de aftermovie te zien, persoonlijk contact met het evenement en het kopen van merchandise.

![](https://d2mxuefqeaa7sj.cloudfront.net/s_75F499041EA20883294F4506F1C250126C338AFD7CF63F851BCDB0B70D8B99E8_1549030376702_Schermafbeelding+2019-02-01+om+15.10.00.png)

Hier is te zien dat de respondenten Healthy Fest vooral op televisie, Facebook of zelfs nergens tegenkomen. Hierin wordt dus bevestigd dat bijna niemand de content van Healthy Fest bekijkt op bijvoorbeeld Youtube. Hieruit blijkt dat de content, waarvan Healthy Fest wil dat die bekeken wordt, niet goed bekeken wordt. Dit konden we al zien door het geringe aantal bezoekers van Instagram en Youtube, de kanalen waar onder andere content op te vinden is.  

![1 = erg gezond \|  5 = helemaal niet gezond](https://d2mxuefqeaa7sj.cloudfront.net/s_75F499041EA20883294F4506F1C250126C338AFD7CF63F851BCDB0B70D8B99E8_1549030252464_Schermafbeelding+2019-02-01+om+15.07.38.png)

De respondenten geven hier aan dat ze zichzelf over het algemeen heel gezond vinden. Niemand die zich helemaal niet gezond vindt.

![1 = heel belangrijk \|  5 = helemaal niet belangrijk](https://d2mxuefqeaa7sj.cloudfront.net/s_75F499041EA20883294F4506F1C250126C338AFD7CF63F851BCDB0B70D8B99E8_1549030256412_Schermafbeelding+2019-02-01+om+15.07.46.png)

De respondenten geven hier aan dat ze beweging heel belangrijk vinden. Hieruit blijkt dus dat de respondenten zich veel bezig houden met sport en dat ze sporten erg belangrijk vinden.

![](https://d2mxuefqeaa7sj.cloudfront.net/s_75F499041EA20883294F4506F1C250126C338AFD7CF63F851BCDB0B70D8B99E8_1549030265803_Schermafbeelding+2019-02-01+om+15.08.07.png)

  
80,3% geeft aan minstens 1 keer per week te sporten. Aangezien de doelgroep van Healthy Fest overeen komt met de respondenten, is het interessant om te zien dat de doelgroep veel sport. Ze zijn dus veel bezig met sporten.

![1 = heel belangrijk \|  5 = helemaal niet belangrijk](https://d2mxuefqeaa7sj.cloudfront.net/s_75F499041EA20883294F4506F1C250126C338AFD7CF63F851BCDB0B70D8B99E8_1549030269985_Schermafbeelding+2019-02-01+om+15.08.19.png)

Ook voeding is belangrijk onder de respondenten. 54 procent geeft zelfs aan dat voeding heel belangrijk is. 

![1 = heel vaak \|  5 = helemaal niet vaak](https://d2mxuefqeaa7sj.cloudfront.net/s_75F499041EA20883294F4506F1C250126C338AFD7CF63F851BCDB0B70D8B99E8_1549030285049_Schermafbeelding+2019-02-01+om+15.08.26.png)

De meeste respondenten kijken heel vaak online blogs en/of video’s over sport/gezondheid. Dit is interessant om te zien, omdat er veel content is van Healthy Fest wat niet goed bekeken wordt. De doelgroep heeft dus wel behoefte om blogs/video's te bekijken over sport/gezondheid.

![1 = helemaal mee eens \|  5 = helemaal niet mee eens](https://d2mxuefqeaa7sj.cloudfront.net/s_75F499041EA20883294F4506F1C250126C338AFD7CF63F851BCDB0B70D8B99E8_1549030290818_Schermafbeelding+2019-02-01+om+15.08.31.png)

De meerderheid van de respondenten \(43,1%\) geeft aan behoefte te hebben om met andere mensen te praten over sport/gezondheid. Dit kan zich bijvoorbeeld uiten in een forum. Ik ga in een concurrentie analyse bekijken hoe mijn concurrent dit doet. 

![1 = heel vaak \|  5 = helemaal niet vaak](https://d2mxuefqeaa7sj.cloudfront.net/s_75F499041EA20883294F4506F1C250126C338AFD7CF63F851BCDB0B70D8B99E8_1549030295876_Schermafbeelding+2019-02-01+om+15.08.45.png)

De respondenten hebben met een grote meerderheid \(46,4%\) beantwoord om meer te leren over sport/gezondheid. Hierdoor is het interessant om content te plaatsen over sport/gezondheid. 

![1 = heel vaak \|  5 = helemaal niet vaak](https://d2mxuefqeaa7sj.cloudfront.net/s_75F499041EA20883294F4506F1C250126C338AFD7CF63F851BCDB0B70D8B99E8_1549030313912_Schermafbeelding+2019-02-01+om+15.08.58.png)

De meerderheid van de mensen geeft aan heel vaak tot vaak online artikelen te zoeken over sport, mind, food of friends. Healthy Fest heeft op Youtube en Instagram veel video's staan over sport, mind, food of friends. Het is dus interessant om de content te plaatsen op het nieuwe platform. 
{% endtab %}

{% tab title="Concurrentieanalyse" %}
**Concurrentieanalyse 1**  
Het is belangrijk dat ik op de hoogte ben van de laatste ontwikkelingen en dat ik hierdoor goed op de markt in speel. Ik wil op zoek naar websites die inspelen op de behoefte van de gebruiker: die de echte fan op hun site willen hebben. Wat laat je allemaal op je website zien om fans te stimuleren om op de website te blijven komen.  
  
In de onderstaande tabs is mijn oude concurrentieanalyse te vinden. De concurrentieanalyse is hier nog gericht op de Design Brief. Na de definitieve doelgroep te hebben bepaald en verder in te gaan op het gedrag en de behoeftes van de doelgroep, ben ik verder gegaan op de concurrentieanalyse. Dat onderzoek is op deze pagina onder de twee tabbladen te vinden.

De sportieveling heeft behoefte aan informatie hoe ze het beste om kunnen gaan met sport, mind en food. Tijdens een enquete vanuit Healthy Fest naar de aanhangers is de volgende vraag gesteld: Wat was voor jou een reden om Healthy Fest te bezoeken? 29% zei hierop: nieuwe trends ontdekken, 27% wil meer leren over sport, 19% wil meer leren over mind en 17% wil meer leren over food. Sjoerd van Schooten, directeur RTL Live Entertainment zegt: “Onze bezoekers zijn al dagelijks met een gezonde levensstijl bezig en gebruiken Healthy Fest juist om hun kennis te verbreden door het volgen van interactieve trainingen of mind-sessies.”. Er zijn talloze websites die informatie bieden over sport, mind en food. Wat maakt Healthy Fest nou uniek in deze rij? Op het platform van Healthy Fest kunnen de bezoekers zich inleven in de informatie die hen geboden wordt. De sprekers en begeleiders die op de website informatie geven, zijn ook terug te vinden op het evenement. De bedoeling is dus de festivalgangers meer informatie te geven en meer content krijgen dan de normale website bezoeker. Je moet dus een kaartje hebben voor een van de evenementen om meer informatie te krijgen bij je account. 

[_Yogafest_](https://yogafestinternational.com/)  
Yogafest is een van de concurrenten van Healthy Fest. Yogafest heeft niet alleen festivals door het jaar heen, maar biedt ook yogalessen uit. Ze zijn gericht op internationale klanten. Ze hebben drie locaties in Amsterdam, waar je dus yogalessen kunt volgen. Ze focussen zich dus vooral op de mind en sport. Ook focussen ze zich op de coaches, waarbij je kunt lezen wie ze zijn en wat ze doen. Ze hebben een yoga academy, retreats en nog een aantal andere diensten. Ik mis wel een uitleg wat ze precies doen en waar je allemaal gebruik van kan maken. Ik vind de propositie onduidelijk.   
  
[_Fitfair_](https://fitfairjaarbeurs.nl/)\_\_[ __](https://fitfairjaarbeurs.nl/)  
De Fitfair is een beurs die 1 keer per jaar plaatsvindt in de jaarbeurs in Utrecht. Fitfair is de tweedaagse kennis en netwerk beurs voor sporters, professionals en ondernemers in de fitness branche. Door educatie, inspiratie en participatie onderscheidt Fitfair zich van traditionele fitness- en wellness beurzen. Het bij elkaar brengen en inspireren is de missie van Fitfair. Ze willen graag de beleving creëren tijdens het evenement. Ze focussen zich vooral op de inhoud van het evenement. Dus wie er op het event komt spreken, wat het schema is en wie de ambassadeurs zijn. Ze focussen zich dus alleen op dat bepaalde weekend in het jaar. 

De kansen zitten op de gepersonaliseerde content. Je wordt het hele jaar door warm gemaakt met informatie van trainers en het laatste nieuws. Zo kun je perfect voorbereid naar een van de events. Ze focussen zich dus het gehele jaar op wat de doelgroep wil zien en maken ze warm voor de events. Ook kun je als bezoeker van de events korting krijgen op verschillende acties, vind je hier de nieuwste informatie en koop je je merchandise online. Op de events zie je de coaches, trainers en motivators, krijg je lezingen, ben je op de hoogte van de laatste trends en kun je merchendise kopen. Je wil de events dus naar de website brengen, zodat je het hele jaar in de ban van Healthy Fest bent. 

**Concurrentieanalyse 2**  
In het diepere onderzoek over de concurrentie onderzoek ik hieronder websites die inspelen op de fan, maar tegelijk ook een events hebben. De bezoeker die bijvoorbeeld fan is van Max verstappen, waarbij je kaarten kan kopen voor de verschillende evenementen. En ook de bezoeker die fan is van de Dutchweek en dus reizen kan boeken op deze website.

www.verstappen.nl

![](https://d2mxuefqeaa7sj.cloudfront.net/s_75F499041EA20883294F4506F1C250126C338AFD7CF63F851BCDB0B70D8B99E8_1546953023194_Schermafbeelding+2019-01-08+om+14.09.20.png)

De site bestaat uit het laatste nieuws over Max Verstappen, een kalender met de events, een kopje met over, foto’s en een webshop. De site is dus gemaakt voor de fan van Max Verstappen. Opvallend om te zien:

* Countdown timer
* Webshop
* Inlogsysteem

  
**Countdown timer**

![](https://d2mxuefqeaa7sj.cloudfront.net/s_75F499041EA20883294F4506F1C250126C338AFD7CF63F851BCDB0B70D8B99E8_1546006070708_Schermafbeelding+2018-12-28+om+15.07.29.png)

* “Het toevoegen van een countdown timer aan je WordPress site kan je bezoekers aan een belangrijke datum herinneren en een gevoel van opwinding, anticipatie en

   betrokkenheid creëren.” \(https://www.wphandleiding.nl/waiting-countdown-timer\)

* “De noodzaak triggeren is een subtiele manier om het gemis sterker te maken dan de twijfel. Je klant wil immers die geweldige kans niet mislopen. Met de countdown timer prikkel je de lezer om eerder actie te ondernemen.” \(https://www.mailcamp.nl/2018/12/05/de-kracht-van-gepersonaliseerde-afbeeldingen-en-countdown-timers/\) 

{% hint style="info" %}
Een countdown timer zou dus de Healthy Fest Fan kunnen triggeren om de kans van een van de events niet mis te lopen. Om elke doelgroep te bereiken, zal ik kiezen voor een countown op de hoofdpagina, om zo de sub-doelgroepen ook fan te maken van de andere doelgroepen.
{% endhint %}

**Webshop**

![](https://d2mxuefqeaa7sj.cloudfront.net/s_75F499041EA20883294F4506F1C250126C338AFD7CF63F851BCDB0B70D8B99E8_1546079730036_Schermafbeelding+2018-12-29+om+11.35.08.png)

* “Je kunt online veel informatie kwijt en uitstekend een goed imago bouwen. Door toepassen van beeld en geluid, zoals automerken en modehuizen dat al veel doen, geef je emotie aan het product en bouw je een band op tussen merk en consument. Daarnaast is internet een ideale plek om veel informatie kwijt te kunnen, zonder dat je daar dikke catalogi met kleine lettertjes voor nodig hebt.” \(https://www.frankwatching.com/archive/2008/12/19/waarom-zou-je-een-online-winkel-willen-hebben/\)

{% hint style="info" %}
Uit [onderzoek](https://www.frankwatching.com/archive/2008/12/19/waarom-zou-je-een-online-winkel-willen-hebben/) blijkt dus dat je een band opbouwt tussen het merk en de consument. Dit draagt dus bij het maken van de Healthy Fest Fan. De producten die verkocht worden op de Healthy Fest website, worden op dit moment nog nergens offline verkocht. Het is daardoor een makkelijke manier om meer mensen te bereiken. In plaats van bezoekers van een van de events, worden alle bezoekers van de events bereikt \(die naar de website komen\). Ook bezoekers die enkel de website bezoeken, worden nu ook bereikt. Er zijn ook maar enkele evenementen per jaar. Het is dus erg interessant voor het platform om een webshop te hebben. 
{% endhint %}

**Inlogsysteem**

![](https://d2mxuefqeaa7sj.cloudfront.net/s_75F499041EA20883294F4506F1C250126C338AFD7CF63F851BCDB0B70D8B99E8_1546081811423_Schermafbeelding+2018-12-29+om+12.09.34.png)

![](https://d2mxuefqeaa7sj.cloudfront.net/s_75F499041EA20883294F4506F1C250126C338AFD7CF63F851BCDB0B70D8B99E8_1546945874554_Schermafbeelding+2019-01-08+om+12.10.48.png)

![](https://d2mxuefqeaa7sj.cloudfront.net/s_75F499041EA20883294F4506F1C250126C338AFD7CF63F851BCDB0B70D8B99E8_1546081822125_Schermafbeelding+2018-12-29+om+12.09.54.png)

Opvallend inlogsysteem:

* Ze onthouden je reizen
* Ze onthouden je gegevens, je hoeft bij een bestelling en/of event niet opnieuw je gegevens in te vullen
* Ze onthouden niet je favoriete artikelen of dergelijke

“Het is vaak erg vervelend als je je moet registeren voor een website voordat je deze mag bezoeken. Vermijd zoveel mogelijk barrières die kunnen worden opgelegd tussen jou en je bezoekers. Als bezoekers zich om wat voor reden toch dienen te registreren, probeer hen dan een voorproefje te geven van wat hen te wachten staat, bijvoorbeeld een demo van een van de producten die je aanbiedt.”   
Bron: [https://slagtermedia.nl/waarom-verlaten-bezoekers-je-website-infographic/](https://slagtermedia.nl/waarom-verlaten-bezoekers-je-website-infographic/)

{% hint style="info" %}
Ik wil niet dat de inlog verplicht wordt op de Healthy Fest website, maar dat het wel makkelijker wordt om de volgende keer in te loggen/te bekijken wat er in je winkelmandje zit. Daarom is het interessant voor Healthy Fest om dit toe te voegen. Ook moet de bezoeker weten wat de voordelen zijn, dus ik moet laten zien wat er allemaal te doen is. Ik kies er wel voor om ook de optie te bieden voor een social login. Volgens Gafni en Nissim zijn er 5 factoren die ervoor zorgen dat het bezoekers aanmoedigt om via social media in te loggen:  


* **Vertrouwdheid**. Aanname: hoe meer mensen met iets vertrouwd zijn, des te meer zijn zij geneigd het te gebruiken.
* **Gemak.** Aanname: mensen \(her\)gebruiken makkelijke wachtwoorden, omdat het moeilijk is om veel en complexe wachtwoorden te onthouden.
* **Gebruiksgemak**. Aanname: systemen voor social login moeten makkelijk en vanzelfsprekend zijn, anders zullen zij de social login-optie niet gebruiken.
* **Privacy**. Aanname: social login betekent het opofferen van anonimiteit en dus van privacy. Gebruikers zijn hier bezorgd over.
* **Veiligheid**. Aanname: er zijn steeds meer veiligheidsissues op het internet. Gebruikers maken zich hier zorgen over als zij bedrijven toegang geven tot hun persoonlijke profiel.

Bron: [https://elephantcs.nl/blog/wel-of-geen-social-login/](https://elephantcs.nl/blog/wel-of-geen-social-login/)
{% endhint %}

www.dutchweek.nl

![](https://d2mxuefqeaa7sj.cloudfront.net/s_75F499041EA20883294F4506F1C250126C338AFD7CF63F851BCDB0B70D8B99E8_1546950522519_Schermafbeelding+2019-01-08+om+11.47.51.png)

De site is voornamelijk bedoelt om de bezoeker te verleiden om een reis naar een van de weken te bezoeken waar de Dutchweek plaats vind. Ze doen dit voornamelijk door mensen te verleiden met video’s/foto’s en ervaringen. Opvallend om te zien:

* Uitklapbuttons linkerzijde
* Ervaringen bezoekers
* Aparte pagina met video’s/blogs 
* Video op voorpagina

**Uitklapbuttons linkerzijde**

![](https://d2mxuefqeaa7sj.cloudfront.net/s_75F499041EA20883294F4506F1C250126C338AFD7CF63F851BCDB0B70D8B99E8_1546951621863_Schermafbeelding+2019-01-08+om+13.31.52.png)

Het zijn niet meteen call to actions, maar het zijn wel de enige buttons die blijvend op de webpagina blijven. Daarom zijn het wel uitnodigende buttons. Uit het onderzoek op [http://www.digidoen.nl/de-nut-van-social-media-buttons/](http://www.digidoen.nl/de-nut-van-social-media-buttons/) staat het volgende:  
  
****“Social media buttons toevoegen op je website kan extra bezoekers opleveren en ze kunnen je nieuwsartikelen \(blogartikelen\) ‘liken, sharen en tweeten’. Dit is van belang omdat alles wat ze  liken, sharen of tweeten op social media zal zichtbaar zijn op de tijdlijn van hun vrienden. En wie weet trekt dat weer nieuwe vrijwilligers en donateurs aan.” 

{% hint style="info" %}
Uit [onderzoek](http://www.digidoen.nl/de-nut-van-social-media-buttons/) blijkt dus dat het interessant is om social media buttons toe te voegen. Aangezien ik de bezoeker op de website wil houden, moet ik het niet op een te prominente posititie plaatsen. In het artikel staat juist dat ik de buttons op een prominente posititie moet plaatsen, maar aangezien ik de bezoekers niet meteen wil kwijtraken op de website, lijkt me dit niet handig. 
{% endhint %}

**Ervaringen bezoekers**

![](https://d2mxuefqeaa7sj.cloudfront.net/s_75F499041EA20883294F4506F1C250126C338AFD7CF63F851BCDB0B70D8B99E8_1546959771428_Schermafbeelding+2019-01-08+om+16.02.35.png)

Hier staan ervaringen van de bezoekers weergegeven. Het is enorm interessant om ervaringen van bezoekers te laten zien. Dutcheek laat 6 ervaringen zien. Uit onderstaand onderzoek blijkt dat ervaringen onwijs interessant zijn:

* 97 procent van de consumenten lezen online reviews voor lokale bedrijven, waarvan 12 procent zelfs dagelijks
* 85 procent van de consumenten vertrouwen online reviews in eenzelfde mate als persoonlijke aanbevelingen
* Positieve reviews zorgen bij 73 procent van de consumenten voor meer vertrouwen in het bedrijf
* 49 procent van de consumenten vinden een rating van vier sterren het minimum om voor dit bedrijf te kiezen
* 30 procent van de consumenten zien reacties \(vanuit het bedrijf\) op reviews als essentieel in het beoordelen van lokale bedrijven

Bron: [https://www.marketingfacts.nl/berichten/wat-is-de-invloed-van-reviews-op-je-seo](https://www.marketingfacts.nl/berichten/wat-is-de-invloed-van-reviews-op-je-seo)  
  
In onderstaande tekst uit het artikel over negatieve reviews is te lezen dat bedrijven dus vaak niet blij zijn met negatieve reviews en dat er veel wordt bedacht om ze tegen te gaan. Het toevoegen van een forum/reviews kan dus vaak worden overgeslagen door bedrijven, aangezien ze dan slecht commentaar kunnen verwachten. Ik ben daar, op basis van de uitkomsten van de enquete en reacties op het sociale media, niet bang voor bij Healthy Fest.  
  
_“Er zijn consumenten die door hebben dat bedrijven erg gevoelig zijn voor negatieve feedback en proberen daar persoonlijk gewin uit te halen. Het blijkt dat gasten hoteleigenaren en restauranthouders met enige regelmaat chanteren door te_ [_dreigen met een negatieve review_](http://www.telegraph.co.uk/news/10817988/Hotels-hostage-to-TripAdvisor-blackmailers.html) _op Tripadvisor als ze geen gratis maaltijd of overnachting zouden krijgen._ [_Zo beschuldigde een restaurant een van de_](http://www.dailymail.co.uk/news/article-2683069/Businessman-submitted-512-TripAdvisor-reviews-one-year-accused-blackmailing-restaurants-giving-free-meals-threatening-poor-scores.html) __[_‘top-reviewers’_](http://www.dailymail.co.uk/news/article-2683069/Businessman-submitted-512-TripAdvisor-reviews-one-year-accused-blackmailing-restaurants-giving-free-meals-threatening-poor-scores.html) _van de grootste vakantiereviewsite ervan dat hij had gedreigd een negatieve review te plaatsen als hij geen gratis maaltijd zou krijgen. Bedrijven voelen zich in deze gevallen machteloos en voor het blok gezet.”_   
Bron: [https://www.emerce.nl/achtergrond/review-chantagemiddel](https://www.emerce.nl/achtergrond/review-chantagemiddel)



{% hint style="info" %}
Om makkelijk naar de verschillende media te gaan waarop Healthy Fest te vinden is, zijn de uitklapbuttons handig. Ik wil alleen niet dat de bezoeker meteen verdwijnt wanneer hij op de website komt, vandaar dat ik de buttons wel wil gaan gebruiken, maar meer aan de onderkant van de website. Hierdoor staan ze niet op de voorgrond. Of het uiteindelijk aan de onderkant van de website gaat worden, moet ik gaan onderzoeken in een later stadium.
{% endhint %}



www.yogaonline.nl

![](https://d2mxuefqeaa7sj.cloudfront.net/s_75F499041EA20883294F4506F1C250126C338AFD7CF63F851BCDB0B70D8B99E8_1546954409167_Schermafbeelding+2019-01-08+om+14.28.06.png)

De site bestaat uit het laatste nieuws over Yoga, waarbij er online veel te doen valt. Opvallend om te zien:

* Yoga TV, een betaald abonnement waarbij je via hun website thuis gebruik kunt maken van lessen en betaalde trainingen
* Blog met verschillende artikelen
* Inlogsysteem

**Yoga TV en betaalde trainingen**

![](https://d2mxuefqeaa7sj.cloudfront.net/s_75F499041EA20883294F4506F1C250126C338AFD7CF63F851BCDB0B70D8B99E8_1546954733232_Schermafbeelding+2019-01-08+om+14.38.34.png)

* Dit is content die wordt laten zien op de website, maar waarbij je eerst moet betalen. Er wordt verteld wat er gebeurd wanneer je een abonnement neemt, dus je wordt warm gemaakt voor het abonnement. Dit geldt dus ook voor de betaalde trainingen
* In [dit artikel](https://www.emerce.nl/best-practice/verdienen-aan-online-content-welke-bezoekers-willen-betalen) over of bezoekers voor content willen betalen, kwam naar voren dat marketingprofessor Girish Punj van de Universiteit van Connecticut \(VS\) de relatie onderzocht tussen de betalingsbereidheid en consumenteneigenschappen. Hieruit kwam dat lezers die in principe prima in staat zijn om te betalen voor content, daar vaak niet toe bereid zijn. Ook kwam eruit dat een freemiummodel de meest interessante optie is als je \(ook\) geld aan je consumenten wilt verdienen. Uiteraard wil Healthy Fest geld verdienen aan de consumenten, maar door te praten met mijn opdrachtgever vinden ze het belangrijker om meer Healthy Fest Fans te creeeren zonder betaald lidmaatschap dan geld te verdienen en zo dus ook minder geregistreerden te krijgen.

**Blogs**

![](https://d2mxuefqeaa7sj.cloudfront.net/s_75F499041EA20883294F4506F1C250126C338AFD7CF63F851BCDB0B70D8B99E8_1546954785251_Schermafbeelding+2019-01-08+om+14.39.29.png)

Bij de blogs op de Yoga website wordt gebruik gemaakt van verschillende keuzes tussen bepaalde onderwerpen. 

**Inlogsysteem**

![](https://d2mxuefqeaa7sj.cloudfront.net/s_75F499041EA20883294F4506F1C250126C338AFD7CF63F851BCDB0B70D8B99E8_1546958558483_Schermafbeelding+2019-01-08+om+15.42.19.png)

Tijdens het registreren krijg je te zien wat je allemaal te wachten staat tijdens de lidmaatschap. Dit is in dit geval kortingen in de webshop en op alle yogatrainingen. 

{% hint style="info" %}
Aangezien Healthy Fest zoveel mogelijk content wil laten zien aan haar fans, willen ze hiervoor de bezoeker niet laten betalen. Ook is er niet genoeg content om dit te bundelen in een aparte sub pagina. Er zijn wel video’s die Healthy Fest bezit qua content, maar dit kan worden ondergebracht in de vorm van hoe het blog er op de yoga.nl pagina eruit ziet. Daarin kun je het filter video’s toevoegen, zodat je hier gericht en gratis kunt zoeken. Het lijkt mij een goede manier om tijdens het registreren de klanten te verleiden door kortingen.
{% endhint %}

**Hoe worden de verschillende events weergegeven op de event pagina?**



![](https://d2mxuefqeaa7sj.cloudfront.net/s_75F499041EA20883294F4506F1C250126C338AFD7CF63F851BCDB0B70D8B99E8_1546941566042_Schermafbeelding+2019-01-08+om+10.59.01.png)

![](https://d2mxuefqeaa7sj.cloudfront.net/s_75F499041EA20883294F4506F1C250126C338AFD7CF63F851BCDB0B70D8B99E8_1546941922380_Schermafbeelding+2019-01-08+om+11.04.44.png)

![](https://d2mxuefqeaa7sj.cloudfront.net/s_75F499041EA20883294F4506F1C250126C338AFD7CF63F851BCDB0B70D8B99E8_1546941987130_Schermafbeelding+2019-01-08+om+11.06.07.png)

Hier zie je dat ze gebruik maken van filters. Dit is alleen interessant wanneer er gebruik wordt gemaakt van meerdere evenementen.    
  
**Zoekfunctie**  
“Er bestaan websites waar de klant steeds weer moeten wennen aan de opbouw van de pagina. De ene keer staat de navigatie links, dan staat de  navigatie weer bovenaan de pagina. Vervolgens verschijnt er weer een nieuw informatieblok aan de linkerkant. Hoe meer een bezoeker moet nadenken, hoe sneller hij afhaakt.” Uit [dit artikel](https://www.bijgespijkerd.nl/bijgespijkerd/10-faalfactoren-waarom-bezoekers-je-website-verlaten) blijkt dat een zoekfunctie ook nuttig is.   


{% hint style="info" %}
Healthy Fest bestaat op dit moment uit drie evenementen, waarbij ik de optie van AFAS en Eventbrite met elkaar wil combineren. De evenementen moeten alle drie evenveel aandacht krijgen, door ze naast elkaar te positioneren. Wanneer er evenementen bijkomen, kunnen die makkelijk worden bijgevoegd. Qua vormgeving vind ik www.verstappen.nl weer interessanter. Alle evenementen bij de concurrenten zijn weergegeven in de navigatiebalk bovenin.
{% endhint %}

 ****Healthy Fest bestaat op dit moment uit drie evenementen, waarbij ik de optie van AFAS en Eventbrite met elkaar wil combineren. De evenementen moeten alle drie evenveel aandacht krijgen, door ze naast elkaar te positioneren. Wanneer er evenementen bijkomen, kunnen die makkelijk worden bijgevoegd. Qua vormgeving vind ik www.verstappen.nl weer interessanter. Alle evenementen bij de concurrenten zijn weergegeven in de navigatiebalk bovenin. 

**Hoe ga ik mij onderscheiden?**  
  
Naar aanleiding van bovenstaand concurrentie onderzoek, wil ik mij gaan onderscheiden van mijn concurrenten. Aangezien er uit de [interviews](https://productbiografie-isabelle.gitbook.io/productbiografie/~/edit/drafts/-LZZYBeaqU9MpxPvrrog/fase-2-analyse/onderzoeksmethoden/interviews) en de [tweede enquête](https://productbiografie-isabelle.gitbook.io/productbiografie/~/edit/drafts/-LZZYBeaqU9MpxPvrrog/fase-2-analyse/onderzoeksmethoden/enquetes) uitkomt dat de doelgroep behoefte heeft aan een doelgroep, wil ik een forum gaan toevoegen aan de site. Ik heb geen enkele concurrent gevonden, gericht op sport en events, die gebruik maakt van een forum.
{% endtab %}

{% tab title="Stakeholderanalyse 1.0" %}
**Wie zijn mijn stakeholders?**

**RTL**  
In de productvisie is al te lezen dat ****RTL het plan heeft om Healthy Fest groter te maken. In 2018 heeft Healthy Fest twee nieuwe evenementen bedacht: Healthy Fest Hotel en Coast to Coast. Begonnen met alleen Healthy Fest weekend, is Healthy Fest nu al uitgegroeid tot een van de grootste sportevenementen van het jaar. 

Zij willen dat Healthy Fest haar doelgroep moet voorzien van op maat gemaakte content die hen interesseert, op een plek waar deze ook goed ontvangen kan worden. Op een social mediaplatform als Facebook gaat dit niet, omdat hier vaak alleen recente content zichtbaar is. Healthy Fest zal haar content specifiek moeten onderbrengen onder de pijlers sport, mind en food en zal het sorteren op video en tekst. Navigeren wordt voor de gebruiker makkelijker. De nieuwe site van Healthy Fest moet een redactionele formule bevatten, dus content over diverse onderwerpen. Websites als LINDA of 538 zijn goede voorbeelden van hoe een site als Healthy Fest er in de toekomst uit zou kunnen zien. Deze sites hebben een goede navigatiestructuur met gestructureerde content.   
  
**Healthy Fest Fan**  
Naar aanleiding van het maken van de Job Stories, ben ik erachter gekomen dat ik mij op 1 doelgroep ga richten: de Healthy Fest Fan. Uit de [interviews](https://productbiografie-isabelle.gitbook.io/productbiografie/~/edit/drafts/-LZZYBeaqU9MpxPvrrog/fase-2-analyse/onderzoeksmethoden/interviews) blijkt dat zij behoefte hebben om te switchen naar andere events op de website. Ook hebben ze behoefte naar het zien van de doelgroep en de ervaring van de bezoekers én behoefte om professionals te zien op de website. Uit de enquêtes blijkt dat 74,5% van de respondenten het interessant vinden om van te voren te weten wie de doelgroep is wanneer ze een evenement gaan bezoeken. Ook willen ze graag ervaringen/reviews weten voorafgaand aan het evenement, algemene informatie zien, persoonlijk contact met het event hebben, het zien van een aftermovie en de mogelijkheid tot het kopen van merchandise.

Ook hebben de respondenten behoefte om blogs/video's te bekijken over sport/gezondheid en met andere mensen te praten over sport/gezondheid. De respondenten hebben met een grote meerderheid \(46,4%\) beantwoord om meer te leren over sport/gezondheid en geven en aan veel artikelen op te zoeken over sport, mind, food en friends. De respondenten hebben dus behoefte aan de content die Healthy Fest al op diverse kanalen post.  
  
**Fjuze**  
Na een gesprek met Vicky van der Spoel \(werknemer RTL Live Entertainment\) ben ik erachter gekomen dat ik geen rekening hoef te houden met Fjuze in mijn advies.  
  
**Ik**  
Als stakeholder wil ik graag dat het platform van Healthy Fest gaat helpen om een groter bereik te hebben qua Healthy Fest Fans. Ik wil een passend advies kunnen geven, door veel te halen uit onderzoek op het internet en het bestuderen van het gedrag en de behoeftes van de doelgroep en mijn opdrachtgever.

## **Wat hebben mijn stakeholders met elkaar gemeen?** 

Een van de behoeftes die de stakeholders gemeen hebben met de doelgroep, is het zien van content. De gebruiker in de vorm van blogs, video's, ervaringen/reviews, de aftermovie en bijvoorbeeld het zien van de professionals. Daarin kan RTL Live Entertainment op inspelen, aangezien ze veel van de content al hebben. Verder heeft RTL Live Entertainment weinig behoeftes, waardoor ik mijn project kan gaan storten op de behoeftes van de gebruiker en mijzelf. 
{% endtab %}
{% endtabs %}



