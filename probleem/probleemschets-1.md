# Probleemschets

RTL Live Entertainment is met Healthy Fest aan het groeien. Ze vinden dat de Healthy Fest website niet tot zijn recht komt. Ik ben daarom de website van Healthy Fest gaan bestuderen om te bekijken waar het probleem zit.

De opdrachtgever van mijn onderzoek is RTL Live Entertainment. Zij zijn de bedenker en het kloppend hart achter Healthy Fest. Op dit moment hebben zij hun eigen website healthyfest.nl die ze voornamelijk gebruiken om kaarten voor de evenementen te verkopen. Elk event heeft een eigen pagina, waar je informatie over het event vindt en waar je kaarten kunt kopen.   
  
RTL Live Entertainment bezit veel content van Healthy Fest, maar de content wordt niet vaak bekeken. Ze geven aan veel website bezoekers te hebben, maar weinig views op de content. Ze plaatsen de content op verschillende media, aangezien ze op dit moment nog geen mogelijkheid hebben om dit op hun eigen website te plaatsen.   
RTL Live Entertainment wil een oplossing voor de verschillende content op verschillende locaties:

* De content die zij investeren willen ze wegzetten op een eigen kanaal van Healthy Fest en niet meer via betaalde platformen. 
* RTL Live Entertainment wil met Healthy Fest de doelgroep kunnen voorzien van op maat gemaakte content die hen interesseert, op een plek waar deze ook goed ontvangen kan worden zodat ze meer Healthy Fest aanhangers krijgen.

**Concreet gezegd: RTL Live Entertainment wil voor Healthy Fest een plek ontwikkelen waar de content centraal te vinden is en een locatie waar ze de Healthy Fest Fan kunnen creÃ«ren.** 

